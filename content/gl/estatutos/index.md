---
title: "Estatutos MaEGA"
draft: false
date: "2025-02-11"
description: "A Asociación Galega de Estudantes de Matemáticas (MaEGA) nace a comezos do 2025 co obxectivo de coordinar e promover as actividades levadas a cabo polo alumnado universitario de matemáticas de Galicia."
tags: ["Documentación", "A Asociación"]
---
## Disposicións xerais

### Artigo 1: Denominación e natureza
Coa denominación de “Asociación Galega de Estudantes de Matemáticas” (MaEGA), constitúese unha
organización universitaria de natureza asociativa e sen ánimo de lucro, rexida por principios democráticos,
de igualdade, laicos e sen vinculación a ningunha organización polı́tica.

### Artigo 2: Personalidade xurı́dica
A asociación constituı́da ten personalidade xurı́dica propia e plena capacidade de obrar para cumprir os
fins para os que foi creada, sempre respectando os seus principios e a legalidade vixente.

### Artigo 3: Domicilio
1. O domicilio social da asociación queda establecido no Local de Estudantes da Facultade de Ma-
temáticas da Universidade de Santiago de Compostela, Rúa de Lope Gómez de Marzoa, s/n, 15705
Santiago de Compostela, A Coruña.
2. Á caixa de correo electrónico é matematicas.estudantes@usc.gal.

### Artigo 4: Ámbito de actuación
O seu principal ámbito de actuación é a Universidade de Santiago de Compostela, de agora en adiante
USC, e, en especial, a Facultade de Matemáticas desta. Malia isto, a asociación poderá colaborar de forma
activa con estudantes de toda Galicia e con outras asociacións de actuación nacional coas que comparta
fins.

### Artigo 5: Duración
A asociación constitúese por tempo indefinido e rexerase segundo os principios democráticos contidos no
marco da Constitución do Estado e segundo as necesidades e fins polos que foi creada.

### Artigo 6: Fins
A existencia desta asociación ten como fins:
1. Definir unha estrutura propia no estudantado de Matemáticas da USC, constituı́ndose como inter-
locutora ante o Decanato da Facultade de Matemáticas e as institucións oportunas e unificando as
iniciativas destes estudantes.
2. Colaborar con asociacións de carácter local ou estatal con fins semellantes aos propios.
3. Defender os dereitos e intereses do estudantado universitario galego de matemáticas.
4. Servir como foro de discusión e actuación de todas as persoas socias.
5. Ofrecer a oportunidade ao estudantado de matemáticas de organizar actividades formativas e lúdicas
para toda a comunidade educativa.
6. Fomentar unha actitude crı́tica, activa e participativa nos eidos da vida estudantil.
7. Esixir e promover activamente a mellora da calidade docente e a cultura matemática.
8. Difundir e defender as matemáticas en galego.
9. Promover e potenciar a participación feminina nas matemáticas, ası́ como defender a igualdade de
acción e oportunidades.

Para o cumprimento destas fins a Asociación poderá organizar e participar en reunións, conferencias,
actividades culturais ou calquera outro evento que considere oportuno.


## Das persoas socias

### Artigo 7: Clases de persoas socias
Existen dúas clases de persoas socias, non incompatibles entre elas:
1. De número, que gozan de actuación democrática na asociación e cuxos dereitos e deberes se estipulan
no resto de artigos desta sección.
2. De honra, nomeadas de xeito extraordinario pola Directiva e unicamente con carácter simbólico.

### Artigo 8: Requisitos de membresı́a
1. Para adquirir a condición de persoa socia requı́rese ser persoa fı́sica e ter interese no desenvolvemento
das fins da asociación.
2. As persoas asociadas serán estudantes interesados polas matemáticas no ámbito galego, traballado-
res predoutorais ou con intereses semellantes a estes.
3. Será prioritario, pero non necesario, para gozar da calidade de persoa socia, avogar polo estudantado
nalgún órgano de representación oficial.
4. Quen desexar ser persoa socia da asociación deberá comunicalo á Secretarı́a, quen certificará, ou
non, a condición de socia.

### Artigo 9: Perda da condición de persoa socia
A condición de persoa socia pérdese:
1. Por vontade propia, que se fará efectiva mediante presentación de renuncia, por escrito á Directiva.
A renuncia terá efectos desde a data da súa presentación.
2. Por incumprimento dos presentes Estatutos, outros acordos da asociación ou atentado contra os
fins ou imaxe desta.
3. Por incapacidade, inhabilitación ou incompatibilidade.
4. Por falecemento da persoa fı́sica, salvo no caso de socia de honra.
A perda da condición de persoa socia non exime de satisfacer as obrigas que se teñan pendentes para con
a asociación.

### Artigo 10: Dereitos das persoas socias
Son dereitos os seguintes:
1. Participar, colaborar ou organizar as actividades da asociación.
2. Ser electoras e elixibles para os cargos dos órganos de goberno.
3. Participar nas asembleas con voz e voto.
4. Recibir información da composición dos órganos de representación da asociación, do seu estado de
contas e do desenvolvemento da súa actividade.
5. Acceder á documentación da asociación a través dos órganos de representación.
6. Ser informadas e oı́das con carácter previo á toma de medidas disciplinarias xustificadas contra elas
segundo o disposto no artigo 2.
7. Impugnar os acordos dos órganos da asociación que estime contrarios á lei ou ós estatutos.

### Artigo 11: Obrigas das persoas socias
Son obrigas as seguintes:
1. Compartir as finalidades últimas da asociación e colaborar para a súa consecución.
2. Desempeñar as actividades para as que foron elixidas.
3. Asistir ás asembleas e demais actos organizados pola asociación.


## Órganos da asociación

### Artigo 12: A organización da asociación
O órgano de goberno da asociación é a Asemblea Xeral e o órgano de representación é a Directiva, que
adoptarán os seus acordos de conformidade co principio maioritario ou de democracia interna.

### Artigo 13: A Asemblea Xeral
A Asemblea Xeral é o órgano supremo de goberno da asociación. Está integrada por tódalas persoas
socias e deberá reunirse segundo consta nos presentes Estatutos. A asociación convocará reunións onde
se expresará a súa vontade. As reunións da Asemblea Xeral poden ser ordinarias ou extraordinarias.

### Artigo 14: Convocatoria de Asemblea Ordinaria
A Asemblea Ordinaria será convocada como mı́nimo unha vez ao ano. Convocarase unha Asemblea Ordi-
naria tras a elección de representantes do sector do Estudantado de Grao e Máster na Xunta de Facultade
(de Matemáticas) da USC. As Asembleas Ordinarias serán convocadas e presididas pola presidencia. Esta
función pode ser delegada na vicepresidencia.

As convocatorias das Asembleas serán notificadas pola Secretarı́a a todas as persoas socias mediante
unha canle apropiada e comunicando todos os detalles da mesma, tales como hora, lugar e puntos do dı́a,
cunha antelación mı́nima de 48 horas.

### Artigo 15: Convocatoria de Asemblea Extraordinaria
As reunións extraordinarias celebraranse cando as circunstancias o aconsellen, cando o acorde a Directiva
ou cando o soliciten por escrito o 20 % das persoas socias.

### Artigo 16: Constitución e quórum de convocatoria
As asembleas xerais, tanto ordinarias como extraordinarias, terán unha única convocatoria e quedarán
validamente constituı́das sempre que estean presentes, como mı́nimo, as persoas que ostenten a presidencia
e a secretarı́a ou as persoas nas que deleguen.

### Artigo 17: Facultades da Asemblea
Son competencias da Asemblea:
1. Nomear os membros da Directiva.
2. Debater propostas e/ou informar sobre queixas do estudantado.
3. Rexeitar ou revocar decisións da Directiva.
4. Aprobar ou rexeitar propostas de calquera das persoas socias.
5. Aprobar informes económicos.
6. Modificar os Estatutos e/ou calquera normativa interna pertinente.
7. A constitución de federacións ou integración nelas.
8. Acordar a transformación da asociación.
9. A disolución da Asociación.

### Artigo 18: Adopción de acordos
Os acordos da Asemblea Xeral adoptaranse por maiorı́a simple das persoas presentes ou representadas,
cando os votos afirmativos superen aos negativos, non sendo computables a estes efectos os votos nulos,
en branco nin as abstencións. En caso de empate, o voto da Presidencia será o decisivo.

### Artigo 19: A Directiva
A Directiva estará formada pola Presidencia, a Vicepresidencia, a Secretarı́a, a Tesourarı́a e as Vogalı́as
que estes designen mediante acordo. Cada unha é un órgano unipersoal, podendo ser designada a mesma
persoa fı́sica para un máximo de dous órganos de ası́ o decidir a Asemblea. A Asemblea asegurará a
representación feminina na Directiva, de acordo cos principios de igualdade da Asociación.

### Artigo 20: Eleccións
A Presidencia, a Vicepresidencia, a Secretarı́a e a Tesourerı́a serán elixidas de forma anual por democracia
directa tras as eleccións de representantes en Xunta de Facultade da USC. Calquera persoa socia pode
ser obxecto de reelección indefinidamente.

### Artigo 21: Funcións da Directiva
É función da Directiva programar e dirixir as actividades sociais e levar a xestión administrativa e
económica da Asociación, someter á aprobación da asemblea xeral o orzamento anual de ingresos e gastos,
ası́ como o estado de contas do ano anterior. Adicionalmente, a Directiva encargarase de interpretar os
preceptos contidos nestes Estatutos e cubrir as súas lagoas, ası́ como de asegurar o seu cumprimento,
sempre someténdose á normativa legal vixente en materia de asociacións.

### Artigo 22: A Presidencia
O/a presidente/a da Asociación asume a representación legal da mesma e executará os acordos adoptados
pola Directiva e a Asemblea, presidindo as sesións que celebren unha e outra. A Presidencia encargase
de convocar as Asembleas Ordinarias e as eleccións da Directiva e de propor e dirixir o plan de activi-
dades anual da asociación. Tamén coordina as posibles relacións con outras entidades, organizacións ou
asociacións que sexan establecidas.

### Artigo 23: A Vicepresidencia
É función da Vicepresidencia realizar as funcións da Presidencia que esta decida delegar polo ben da
asociación, ası́ como substituı́r á Presidencia en casos de vacante, ausencia ou enfermidade.

### Artigo 24: A Secretarı́a
É función da Secretarı́a xestionar as adhesións da asociación, ası́ como as solicitudes de novo acceso.
Ademais, encargarase de custodiar e administrar as actas e o resto de documentación da asociación, ası́
como da comunicación a organismos superiores de modificacións en relación á información legal ou estado
da asociación.

### Artigo 25: A Tesourarı́a
A Tesourarı́a recadará e custodiará os fondos pertencentes á Asociación, dará cumprimento ás ordes de
pagamento que expida o presidente, dirixirá a contabilidade da Asociación, tomará razón e levará conta
dos ingresos e dos gastos sociais.

### Artigo 26: As vogalı́as
As vogalı́as son creadas e suprimidas segundo necesidade pola Directiva co fin de delegar nelas a preparación e coordinación de actos e actividades, ou de acadar das mesmas as informacións necesarias. Na creación da asociación propóñense tres:
1. Dinamización sociocultural e igualdade
2. Xestión académica
3. Comunicación e redes

que poderán ser conservadas ou suprimidas cando ası́ o considere a Directiva. Ademais, créanse vogalı́as de carácter especial para coordinar grandes iniciativas de duración indefinida e anexas á asociación:
1. Coordinador de Sementeira
2. Editor de MáisMates

Estas desenvolverán as súas propias estruturas de coordinación lideradas pola figura da vogalı́a e poderán
ser conservadas ou suprimidas cando ası́ o considere a Directiva.


## Réxime económico

### Artigo 27: Patrimonio inicial
A asociación carece de patrimonio ao consituı́rse e o lı́mite do orzamento anual non excederá de 120.202,42€.

### Artigo 28: Recursos económicos
A asociación poderá ser financiada a través de
1. As doazóns ou subvencións que poidan conceder órganos públicos, entidades privadas ou particula-
res.
2. Os ingresos que se poidan recibir polo desenvolvemento das actividades da asociación.
3. Calquera outro ingreso admitido pola normativa vixente para actividades non lucrativas.

### Artigo 29: Contas anuais
A administración dos fondos da Asociación levarase a cabo sometida á correspondente intervención e
coa publicidade suficiente, co fin de que os socios poidan ter coñecemento periodicamente do destino dos
fondos, sen prexuı́zo do dereito consignado a este respecto no artigo 5 destes Estatutos.

### Artigo 30: Destino de ingresos a fins da asociación
Como entidade sen ánimo de lucro, os beneficios obtidos derivados do exercicio de actividades económicas,
incluı́das as prestacións de servizos, destinaranse exclusivamente ao cumprimento dos fins da asociación.
En ningún caso, estes beneficios poderán ser repartidos entre as persoas socias ou calquera outra persoa
fı́sica ou xurı́dica con interese lucrativo.


## Disolución da Asociación

### Artigo 31: Causas de disolución
A asociación disolverase polas seguintes causas:
1. Por acordo maioritario da Asemblea.
2. Por causas determinadas na lexislación vixente.
3. Por sentenza xudicial firme.

### Artigo 32: Liquidación
1. A disolución da asociación abrirá o perı́odo de liquidación, ata cuxo fin a entidade conservará súa
personalidade xurı́dica.
2. O patrimonio resultante, logo de efectuadas as operacións previstas na Lei de Asociacións, desti-
narase a entidade non lucrativas que persigan fins de interese xeneral análogos aos realizados pola
mesma.


## Sobre a lexislación da asociación

### Artigo 33: Modificación dos Estatutos
Os presentes Estatutos poderán ser modificados se unha maiorı́a de 2/3 dunha Asemblea Extraordinaria
ası́ o ratificara.

### Artigo 34: Regulamento de Réxime Interno
O previsto nestes Estatutos poderá ser complementado por un Regulamento de Réxime Interno, aprobado
en Asemblea, onde sexan desenvoltas outras materias non contempladas.


## Disposicións finais

### Disposición final primeira
Os presentes Estatutos entrarán en vigor tras a tramitación por parte do Rexistro da USC (11/02/2025).

### Disposición final segunda
En todo canto non estea previsto nos presentes Estatutos se aplicará a Lei Orgánica 1/2002, do 22 de
marzo, reguladora do Dereito de Asociación e demais disposicións complementarias.