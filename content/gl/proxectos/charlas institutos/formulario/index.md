---
title: "Charlas en institutos"
draft: false
description: "Formulario para charlas en institutos."
date: "2025-11-12"
tags: ["Proxectos", "A Asociación"]
authors:
  - "maega"
---

Dende a Asociación Galega de Estudantes de Matemáticas (MaEGA) realizamos charlas en institutos de ensino medio e/ou superior, principalmente a cursos de Bacharelato e 4º da ESO. 

Os principais obxectivos das charlas son dar a coñecer os diferentes estudos da facultade de Matemáticas, a facultade de matemáticas, a USC, a cidade de Santiago de Compostela como cidade universitaria e a asociación máis as súas iniciativas (incluídas actividades de cara o ensino medio).

Aportación das charlas:
- Un achegamento á universidade e á vida universitaria, concretamente á facultade de matemáticas.
- Coñecer as distintas áreas desta ciencia con exemplos.
- Unha primeira aproximación ás matemáticas olímpicas (e ao clube olímpico da facultade).
- Descubrir actividades nas que pode participar o alumnado! 

Aínda que non só vai estar centrada nesta ciencia, tamén no proceso de estudar unha carreira universitaria.

As charlas van contar cunha duración máxima dunha hora, adaptándoas ás necesidades/preferencias de cada centro. Para calquera dúbida ou suxerencia de cambio/implementación, podedes contactar connosco ao correo maega.usc@gmail.com. Se estades interesados, poderedes cubrir o formulario [aquí](https://docs.google.com/forms/d/e/1FAIpQLSfTPsZrPIui9Ja3reYOwTIRcSOZBIdSwcC2ZgWClJgNnrJ7FA/viewform?usp=dialog).

Por parte de MaEGA compartimos o pensamento de que é indispensable dar a coñecer as ciencias para poder desenvolver unha formación plena máis alá do que se ensina no ensino medio/superior.

